Słowami wstępu: Jestem Ukrainką. Większość swojego życia spędziłam właśnie tam. Natomiast później z nieistotnych powodów, przeprowadziłam się do Polski.

Pewnego razu natknęłam się na stronę, która transmitowała różne programy na żywo. Jako, iż w swoim pokoju nie posiadałam telewizora tylko komputer, postanowiłam wykupić pakiet kanałów na internecie. Zawsze przed snem lubiłam sobie coś obejrzeć, także pomyślałam, że będzie to dla mnie idealne. I tak któregoś dnia dostrzegłam, że jest opcja zmieniania kraju emisji. Płacę za to więc czemu nie skorzystać? Stwierdziłam, że dobrym pomysłem będzie zobaczyć swoje niegdyś ulubione ukraińskie programy. Niestety zawiodłam się. Była dostępna tylko jedna transmisja, o nazwie ".", aktualnie nie nadawana, a ja pomyślałam, że trwają dopiero nad tym jakieś prace. Na ikonie kanału był jakiś pusty pokój, nagrywany w trybie nocnym i godzina. Możliwe, że była to właśnie godzina transmitowania. Ze względu na swoją ciekawską naturę, postanowiłam to sprawdzić. 

O godzinie 1:00 sprawdziłam, czy rozpoczęła się audycja i okazało się, że nie. Poczekałam jeszcze z pięć minut i kiedy już postanowiłam dać sobie spokój, zaczęło się. Ku moim oczom ukazała się związana dziewczyna z zaklejoną twarzą. Wydawała się spać. Przez następne dziesięć minut nic się nie działo, po prostu spała. Po tym czasie do pokoju weszło dwoje dziwnie ubranych ludzi. Jedno z nich było przebrane za pastę, a drugie za szczotkę. Cały czas wesoło tańczyli wokół dziewczyny, a później do pomieszczenia przybyła jeszcze jedna postać, ubrana na biało, otworzyła jej usta i zaczęła myć zęby. Nastąpiło przybliżenie i dokładnie było widać jak po podłodze kapała krew, wydostająca się z dziąseł dziewczyny. Na końcu pojawił się napis "чистить зубы", czyli myć zęby. Z początku myślałam, że to jakiś horror typu found footage, ale bez żadnego tytułu ani nic. Cała ta sytuacja była dziwna.

Nazajutrz również postanowiłam obejrzeć program i odkryć jego tajemnicę. Równo o pierwszej w nocy włączyłam i czekałam na rozpoczęcie, które zaczęło się tak jak dnia wczorajszego, czyli o 1:05. Tym razem sceneria była inna. Las i mężczyzna przywiązany do drzewa, a obok niego zwłoki. Byłam pewna, że są to zwłoki tej kobiety, co wczoraj była przedstawiana. Najpierw przyszły dwie osoby, tak jak wczoraj, przebrane tym razem za łopatę i nóż. Skakały radośnie wokół mężczyzny, który wydawał się być roztrzęsiony. Następnie pojawiła się grupka ludzi ubranych na biało i zaczęła kopać. Nie pamiętam ilu dokładnie ich było. Tempo zostało przyśpieszone, a po ponownym jego zwolnieniu, białe postacie wrzuciły martwą dziewczynę do wykopanego przez siebie otworu i zniknęły gdzieś. Zrobiono przybliżenie na twarz mężczyzny. Wyraźnie widać było, że płakał. Przybyła biała postać z nożem i podcięła mu gardło, a dokoła tryskała czerwona ciecz. Na ekranie widniał napis "убивати", czyli zabić. To było chore. Nie miałam zamiaru już więcej tego oglądać, a co więcej zgłosić to na policję, nawet jeśli mieliby mnie wziąć za idiotkę. 

Nie wiem, co skusiło mnie, żeby obejrzeć ten program jeszcze raz, dzisiaj. Włączyłam kanał, to co zobaczyłam zapięło mi dech w piersiach. Na ekranie widnieje mój pokój. 

Boję się.

Jest 1:03.