Jak zwykle co tydzień, razem z moimi znajomymi wybrałem się na lokalną imprezę, która skończyła się całkiem późno. Wszędzie było ciemno, a niedaleko był dom mojego kumpla, więc pozwolił mi i paru bliższym przyjaciołom u siebie przenocować. Mieszkał w całkiem wysokim domu-bliźniaku, położonym naprzeciwko częściowo opuszczonego szpitala (jedna jego część była czynna jako apteka, a w drugiej były sale szpitalne, które były opuszczone już od około dziesięciu lat).

Wszyscy już spali, na nogach byłem tylko ja i kumpel, w którego domu nocowaliśmy. Zszedł on na chwilę z pokoju, w którym nocowaliśmy, aby otworzyć okno w kuchni i wywietrzyć w domu. Ja zostałem na górze.

Po chwili usłyszałem jego wołanie, abym zszedł coś zobaczyć.

Przyszedłem do kuchni i spytałem się go, czego chciał. Ten powiedział mi, żebym się uciszył i popatrzył przez okno na opuszczoną część szpitala. Gdy uniosłem głowę, zobaczyłem w jednej z sal białą postać z tatuażem na prawym ramieniu, białymi oczami otoczonymi dookoła czarnymi sińcami, równie czarnymi długimi, przypalonymi włosami, dziurą na czole jakby po kuli od pistoletu oraz czerwonymi ustami, rozchodzącymi się aż po policzkach, rozciętymi tak, aby symulować ciągły uśmiech.

Postać stała cały czas i patrzyła się w stronę mojego kumpla, po czym uśmiechnęła się swoimi pociętymi ustami.

Byliśmy w takim szoku, że staliśmy jak wryci przez jakieś pół minuty. Po chwili jednak otrząsnąłem się i sprowadziłem na ziemię mojego kumpla. Uciekliśmy przestraszeni na górę, do reszty. Zasnęliśmy bez problemu.

Następnego dnia, gdy wszyscy już się rozeszli, obydwaj zaczęliśmy próbować zrozumieć, co wczoraj widzieliśmy. Pierwsze, co nasunęło nam się na myśl to to, że mieliśmy tej nocy identyczny sen. Sterylnie czysta sala szpitalna z kobietą czekającą na operację i lekarz, który stał przed drzwiami, idąc do niej. A gdy lekarz wchodził (a raczej jego cień, bo nie widzieliśmy jego twarzy), sen się kończył. Następnie zaczęliśmy szukać jakichkolwiek informacji o takiej postaci w internecie. Jedyne, co znaleźliśmy, to zdjęcie zamieszczone na całkiem pustej stronie, zawierającej tylko link do niego. Zdjęcie oraz strona nosiły nazwę „dr.philips.jpg”.

Czułem, że na ten dzień wystarczy mi wrażeń i wróciłem do domu.

W domu, gdy włączyłem komputer, to samo zdjęcie wyświetlało mi się co jakiś czas, gdy korzystałem w internecie z dwukrotnego kliknięcia prawym przyciskiem myszki (skrót ten u mnie oznacza otwieranie ostatniej strony jaką odwiedziłem), co było bardzo dziwne, ponieważ na moim komputerze jeszcze ani razu nie wchodziłem na stronę z tym zdjęciem. Nieźle się wtedy przestraszyłem, jednak postanowiłem poszukać jeszcze więcej zdjęć tej białej postaci.

Nie znalazłem kompletnie nic, więc postanowiłem poszukać jakiś informacji, wpisując „dr Philips” na Torze (ponieważ wpisywanie na Google cały czas powodowało „error 440”)… I udało się.

Były to akta sprzed dziesięciu lat, pochodzące ze szpitala, który znajduje się naprzeciwko domu mojego kolegi. Były tam informacje o policyjnej interwencji podczas ostatniej operacji w tym szpitalu. Była ona przeprowadzona przez doktora Philipsa, jednego z lekarzy. Miał kobiece brwi i rzęsy i był głównie podobny do swojej matki. Nie wyróżniał się niczym, poza długimi czarnymi włosami, dziwnym tatuażem na prawym ramieniu oraz tym, że nadto interesował się okultyzmem i nosił pentagram na szyi. Jednak zawsze zapewniał, że to tylko breloczek jego ulubionego zespołu.

Pewnego dnia, cały personel szpitala kończył pracę o godzinie 01:00 w nocy i jako jedyny został tam doktor Philips, który miał przeprowadzić operację na pewnej kobiecie w ciąży. Na miejsce została wezwana policja z powodu dziwnych odgłosów, słyszanych przez jakiegoś przechodnia.

Gdy policjanci wkroczyli, doznali szoku. Zobaczyli doktora Philipsa jedzącego wnętrzności kobiety, na której miał przeprowadzić operację. Oczy miał białe, jakby martwe, dookoła przypalone jakby przez zapalniczkę, a ręce całe we krwi, z jednym uciętym palcem.

Gdy zobaczył policjantów, nie przestawał zjadać jej jelit tak, jakby był opętany. Jeden z policjantów wymierzył mu strzał w głowę. Jednak doktor Philips nie przestawał.

Dopiero po czterech następnych seriach z pistoletu, doktor Philips uśmiechnął się i pokazał swoje „nieludzkie” zęby - długie i ostre jak u zwierzęcia, po czym wyskoczył na pierwszego policjanta, który go widział i do niego strzelał, błyskawicznie zatapiając w jego szyi swoje zęby. Potem wyskoczył przez okno i nikt go już nigdy nie widział.

Szpital próbowano już odbudowywać, jednak zawsze przynajmniej jedna osoba ginęła w tajemniczych okolicznościach i zawsze jej współpracownicy wspominali o tym, że zobaczyła jakąś dziwną postać jako pierwsza.

Wtedy wyskoczył mi jeszcze raz obraz z doktorem Philipsem. Przestraszony, postanowiłem skontaktować się z kumplem, jednak nie odbierał.

Gdy przyszedłem do jego domu, otworzyli mi jego rodzice; byli cali zapłakani. Jedyne, co mi powiedzieli, to to, że ich syn zginął tego wieczoru, wracając do domu. Został ugryziony w szyję przez jakąś postać, która uciekła zanim policja zdążyła do niej wystrzelić.